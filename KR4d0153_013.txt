# -*- mode: mandoku-view; -*-
#+TITLE: 簡齋集
#+DATE: 2015-08-24 23:56:43.375735
#+PROPERTY: ID KR4d0153
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0153_WYG_013-1a>¶
欽定四庫全書¶
　簡齋集巻十三¶
　　　　　　　　　　　　宋　陳與義　撰¶
　五言長律¶
　　道中書事¶
臨老傷行役籃輿歳月奔客愁無處避世事不堪論白¶
道含秋色青山帶雨痕壞梁斜鬬水喬木密藏村易破¶
還家夢難招去國魂一身從白首隨意答乾坤¶
<pb:KR4d0153_WYG_013-1b>¶
　　感事¶
䘮亂那堪説干戈竟未休公卿危北顧江漢故東流風¶
斷黄龍府雲移白鷺洲云何舒國歩持底副君憂世事¶
非難料吾生本自浮菊花紛四野作意為誰秋¶
　　晚晴野望¶
洞庭微雨後凉氣入綸巾水底歸雲亂蘆叢返照新遙¶
汀横薄暮獨鳥度長津兵甲無歸日江湖送老身悠悠¶
只倚杖悄悄自傷神天意蒼茫裏村醪亦醉人¶
<pb:KR4d0153_WYG_013-2a>¶
　五言絶句¶
　　同家弟賦蠟梅詩得四絶句¶
朱朱與白白著意待春開那知洞房裏已傍額黄來¶
韻勝誰能舍色莊那得親朝陽一映樹到骨不留塵¶
黄羅作廣袂絳紗作中單人間誰敢著留得護春寒¶
一花香十里更値滿枝開承㤙不在貎誰敢鬭香來¶
　　蠟梅四句¶
花房小如許銅翦黄金塗中有萬斛香與君細細輸¶
<pb:KR4d0153_WYG_013-2b>¶
來從底處所黄露滿衣濕緣憨翻得憐亭亭倚風立¶
奕奕金仙面排行立曉晴殷勤夜來雪少住作珠瓔¶
亭亭金步搖朝日明漢宫當時好光景一似此園中¶
　　題持約畫軸¶
日落川更闊烟生山欲浮舟中有閒地載我得同遊¶
　　梅花兩絶句¶
客行滿山雪香處是梅花丁寜明月夜認取影横斜¶
曉天青脈脈玉面立疎籬山中爾許樹獨自費人詩¶
<pb:KR4d0153_WYG_013-3a>¶
　　正月十六日夜二絶¶
正月十六夜竹籬田父家明月照樹影滿山如龍蛇¶
二更風薄竹悲吟連夜分村西遞餘韻應勝此間聞¶
　　岀山二首¶
隂巖不知晴路轉見朝日獨行脩竹盡石崖千丈碧¶
山空樵斧響隔嶺有人家日落潭照樹川明風動花¶
　　入山二首¶
岀山復入山路隨溪水轉東風不惜花一暮都開徧¶
<pb:KR4d0153_WYG_013-3b>¶
都迷去時路䇿杖烟漫漫微雨洗春色諸峯生晚寒¶
　　與夏志宏孫信道張巨山同集澗邊以散髮巖岫¶
　　為韻賦四小詩¶
哦詩谷虚響微步下巖半披叢澗影搖集鳥紛然散¶
亂石披沙淺水紋如紺髮馳暉怱西沒林光相映發¶
舉頭山圍天濯足樹映潭山中記今日四士集空巖¶
張子卧石榻夏子理泉竇孫子獨不言搘頤數烟岫¶
　　衡岳二首¶
<pb:KR4d0153_WYG_013-4a>¶
城中望衡山浮雲作飛葢朅來巖谷遊卻在浮雲外¶
危亭見上方林壑帶殘陽今日豈無恨重遊卻味長¶
　　絶句¶
野鴨飛無數桃花濕滿枝竹輿鳴細雨山客有新詩¶
　　九日示大圓洪智¶
自得休心法悠然不賦詩忽逢重九日無耐菊花枝¶
　　九月八日戲作兩絶句示妻子¶
今夕知何夕都如未病時重陽莫草草剩作幾篇詩¶
<pb:KR4d0153_WYG_013-4b>¶
小甕今朝熟無勞問酒家重陽明日是何處有黄花¶
　六言絶句¶
　　六言二首¶
莫賦澗松鬱鬱但吟陂麥青青為婦讀劉伶傳敎兒書¶
甯戚經¶
種竹可侔千户擁書不假百城何必思之爛熟熱官無¶
用分明¶
　　題顔持約畫水墨梅花¶
<pb:KR4d0153_WYG_013-5a>¶
未央宫裏紅杏羯鼓三聲打開大庾嶺頭梅蕚管城呼¶
上屏來¶
　　不見梅花¶
荆楚歳時經盡今年不見梅花想得蒼烟玉立都藏江¶
上人家¶
　七言絶句¶
　　襄邑道中¶
飛花兩岸照船紅百里榆隄半日風卧看滿天雲不動¶
<pb:KR4d0153_WYG_013-5b>¶
不知雲與我俱東¶
　　和張矩臣水墨梅五絶¶
巧(一作/刻)畫無鹽醜不除此花風韻更清姝從教變白能¶
為黒桃李依然是僕奴¶
病見昏花已數年只應梅蘂故依然誰教也作陳𤣥面¶
眼亂初逢未敢憐¶
粲粲江南萬玉妃别來幾度見春歸相逢京洛渾依舊¶
惟恨緇塵染素衣¶
<pb:KR4d0153_WYG_013-6a>¶
舍章簷下春風面造化功成秋兔毫意足不求顔色似¶
前身相馬九方臯¶
自讀西湖處士詩年年臨水看幽姿晴牕畫出横斜影¶
絶勝前村夜雪時¶
　　梅花¶
高花玉質照窮臘破雪數枝春已多一時傾倒東風意¶
桃李爭春奈晚何¶
　　題畫兔¶
<pb:KR4d0153_WYG_013-6b>¶
碎身鷹犬慙何忍埋骨詩書事亦微霜落深林可終歳¶
雄雌暖日莫忘機¶
　　秋夜¶
中庭淡月照三更白露洗空河漢明莫遣西風吹葉盡¶
卻愁無處著秋聲¶
　　跋外祖存誠子帖¶
亂眼龍蛇起平陸後身羲獻已黄墟客來空認袁公額¶
淚盡慙無楊惲書¶
<pb:KR4d0153_WYG_013-7a>¶
　　詠蟹¶
量才不數䱥魚額四海神交顧長康但見横行疑是躁¶
不知公子實無腸¶
　　中牟道中二首¶
雨意欲成還未成歸雲卻作伴人行依然壞郭中牟縣¶
千尺浮屠管送迎¶
楊栁招人不待媒蜻蜓匹馬忽相猜如何得與凉風約¶
不共塵沙一併來¶
<pb:KR4d0153_WYG_013-7b>¶
　　清明二首¶
街頭女兒雙髻鴉隨蜂趁蜨學夭邪東風也作清明節¶
開徧來禽一樹花¶
巻地風抛市井聲病扶危坐了清明一簾晚日看收盡¶
楊栁㣲風百媚生¶
　　春日二首¶
朝來庭樹有鳴禽紅緑扶春上逺林忽有好詩生眼底¶
安排句法已難尋¶
<pb:KR4d0153_WYG_013-8a>¶
憶看梅雪縞中庭轉眼桃梢無數青萬事一身雙鬢髮¶
竹牀欹枕數牕櫺¶
　　栁絮¶
栁送腰肢日幾迴更教飛絮舞樓臺顛狂忽作髙千丈¶
風力㣲時穏下来¶
　　秋試院將出書所寓牕¶
門前柿葉已堪書弄鏡燒香聊自娯百世牕明牕暗裏¶
題詩不用著工夫¶
<pb:KR4d0153_WYG_013-8b>¶
　　秋日¶
琢句不成添鬢絲且搘笻杖看雲移槐花落盡全林緑¶
光景渾如初夏時¶
　　次何文縝題顔持約畫水墨梅花韻二首¶
牕間光景晚來新半幅溪藤萬里春從此不貪江路好¶
賸抛心力喚真真¶
奪得斜枝不放歸倚窻承月看熹㣲墨池雪嶺春俱好¶
付與詩人説是非¶
<pb:KR4d0153_WYG_013-9a>¶
　　為陳介然題持約畫¶
層層水落白灘生萬里征鴻小作程日落㣲風過荷葉¶
陂南陂北聽秋聲¶
　　九日宜春苑午憩幕中聽大光誦宋迪功詩¶
酒酣耳熱不成歌柰此一川黄菊何卧聽西風吹好句¶
老天無恨幕生波¶
　　西省酴醿架上殘雪可愛戲同王元忠席大光賦¶
　　詩¶
<pb:KR4d0153_WYG_013-9b>¶
酴醿花底當年事夜雪糢糊照酒䦨北省今朝枝上雪¶
還揩病眼作花看¶
　　竇園醉中前後五絶句¶
東風吹雨小寒生楊栁飛花亂晚晴客子從今無可恨¶
竇家園裏有鶯聲¶
海棠脈脈要詩催日暮紫緜無數開欲識此花竒絶處¶
明朝有雨試重來¶
不見海棠相似人空題詩句滿花身酒闌卻度荒陂去¶
<pb:KR4d0153_WYG_013-10a>¶
驅使風光又一春¶
三月碧桃驚動人滿園光景一時新賸傾老子尊中玉¶
折盡繁枝不要春¶
一尊相屬莫辭空報答今朝吹面風自唱新詩與明月¶
碧桃開盡兩聲中¶
　　宴坐之地籧篨覆之名曰篷齋¶
不□□□了三冬旋作篷齋待朔風會有打牕飛□□¶
地爐孤坐䇿竒功¶
<pb:KR4d0153_WYG_013-10b>¶
　　鄧州西軒書事十首¶
小儒避地南征日皇帝行天第一春走到鄧州無腳力¶
桃花初動雨留人¶
千里空攜一影来白頭更著亂蟬催書生身世今如此¶
倚徧周家十二槐¶
瓦屋三間寛有餘可憐小陸不同居易求蘇子六國印¶
難得河橋一字書¶
莫嫌啖蔗佳境逺橄欖甜苦亦相幷都將壯節共辛苦¶
<pb:KR4d0153_WYG_013-11a>¶
準擬殘年看太平¶
皇家卜年過周厯變故未必非天仁東南鬼火成何事¶
終待邊烽作爭臣¶
楊劉相傾建中亂不待白首今同歸只今將相須廉藺¶
五月并門未解圍¶
不須夜夜看太白天地景氣今如斯始行&KR1748;蚌相攻䇿¶
可惜中原見事遲¶
詔書憂民十六事父老祝君一萬年白髪書生喜無寐¶
<pb:KR4d0153_WYG_013-11b>¶
從今不仕可歸田¶
范公深憂天下日仁祖愛民全盛年遺廟只今香火冷¶
時時風葉一騷然¶
諸葛經行有夕風千古天地幾英雄弔古不須多感慨¶
人生半夢半醒中¶
　¶
　¶
　簡齋集巻十三¶
